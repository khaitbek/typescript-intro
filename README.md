# Typescriptni o'rganish kerakmi?

**Typescript** o'zi nima? **Typescript** dasturlash tili hisoblanib, **Javasript** dasturlash tilining __ustiga qurilgan__ Javascript superseti hisoblanadi. Typescriptda Javascript sintaksisi orqali **qat'iy tiplarga asoslangan** dasturlash tilida kod yozish imkoniyatiga ega bo'lasiz. 

## Typescriptni qayerlarda ishlatish mumkin?
**Typescript** Javascript qayerda run bo'lsa, o'sha yerda run bo'la oladi:
- Browserda
- NodeJS 
- va boshqa Javascript run bo'ladigan joylarda **Typescript**ni ishlatish mumkin. 

## Nega aynan Typescript?
Keling endi hozirgi kunda nega ko'pchilik __Typescript__ ni ishlatayotganini ko'rib chiqaylik:
- Eng birinchi sabab, kelib chiqishi mumkin bo'lgan **xatolar (buglar)** sonini kamaytirish. **Typescript** kod yozish orqali siz Javascriptda kod yozganingizga qaraganda ancha-muncha kam xatolarga yo'liqasiz. Masalan [Airbnb](https://www.airbnb.com/) Javascriptdan Typescriptga o'tish orqali Javascriptda duch kelingan kamchiliklarning qariyb 38% ini bartaraf etgan. Typescript orqali siz productionda foydalanuvchilar duch kelishi mumkin bo'lgan potensial **xatolar (buglar)ni** kod yozayotgan paytingizni o'zida oldini olishingiz mumkin. 
- **Typescript** sizga kodingizni odatdagidanda ko'ra tezroq yozish imkonini beradi. 
- **Typescript** 2022-yilda **eng yaxshi 3 ta dasturlash tillari** qatoriga kirgan. 
- **Typescript** sizning kodingizni sifatini yanayam oshiradi. **Typescript**ni bilgan dasturchi **Typescript**ni bilmagan dasturchiga qaraganda **yaxshiroq** va **sifatliroq** kod yozadi. **Typescript**ni bilmagan dasturchi sifatsiz kod yozadi deyishdan yiroqmiz, biroq **Typescript** sizning bilimlaringizni yuqoriroq darajaga olib chiqa oladi. 
- Hozirda **Typescriptga** bo'lgan **talab** oshib bormoqda. **Typescript**ni bilmagan Javascript dasturchi hozirgi paytda ish topishi biroz mushkulroq. Chunki **Typescript** dasturlash olamida allaqachon katta obro'ga ega bo'lib ulgurdi. 

## Typescriptni hamma o'rganishi kerakmi?
**Typescript**ni o'rganishingiz kerakmi yoki yo'qligi o'zingizga bog'liq. Agar siz Javascriptdan bilimlaringiz yaxshi ekanligiga ishonsangiz, bu holatda **Typescript**ni o'rganishni boshlayverishingiz kerak. Lekin agar siz hali Javascriptni o'zini to'liq o'rganib ulgurmagan bo'lsangiz, unda **Typescript**ni o'rganish uchun hali erta. Chunki **Typescript** Javascriptning ustiga qurilgan dasturlash tili. Javascriptdan bilimlaringiz yetarli emas bo'lsa, **Typescript**ni o'rganish sizga faqat zarar olib keladi. 

## Typescriptni o'rganishingizdan oldin muhim maslahatlar...
**Typescript** ni ilk o'rganish jarayoni biroz mushkul kechishi mumkin, chunki siz **Typescript** da oddiy, normal Javascript kod yozolmaysiz. Kodingiz errorlarga to'lib ketadi. 

![Kodingiz xatolarga to'lib ketadi](https://devs.lol/uploads/2021/11/meme-dev-humor-fixing-typescript-errors-with-any-178.jpg)

Yana bir muhim jihat shundaki, **Typescriptni** o'rganish jarayonida ba'zi dasturchilar Javascriptda yozilgan loyihalarni olishadi va **Typescriptga** o'girmoqchi bo'lishadi va o'zlarini o'zlari o'qqa cho'qqa urishadi...

![](https://devs.lol/uploads/2022/07/meme-dev-humor-after-you-migrate-to-typescript-317.jpg)

Aynan mana shu pallada ular **Typescriptni** o'rganishdan voz kechishadi. **Typescriptni** o'rganmoqchimisiz, Javascriptda yozilgan loyihalaringizni **Typescriptga** o'giraman deb hamma __.js__ fayllarni __.ts__ ga o'girish noto'g'ri. **Typescriptda** loyiha qilmoqchimisiz, unda 0 dan boshlang shu loyihani. 0 dan to'liq **Typescriptda** ko'taring loyihani. 

![Aynan mana shu pallada, ular **Typescript**ni o'rganishdan voz kechishadi](https://res.cloudinary.com/practicaldev/image/fetch/s--Tyo8_V2R--/c_imagga_scale,f_auto,fl_progressive,h_900,q_auto,w_1600/https://dev-to-uploads.s3.amazonaws.com/uploads/articles/rdyo2ubjrh5fnd03t3qy.png)


Biroq, bu hali boshlanishi. Ortga bir marta yiqilish, bu oldinga ikki marta sakrash uchun imkon deganlaridek, **Typescript**da kod yozishni boshlaganingizda siz duch keladigan bir dunyo xatolar kelajakda sizga katta foyda olib keladi. Xatolar qilavergach, tajribangiz oshadi va kamroq xato qilishga o'tasiz. Keyin esa, oldingidan ancha **tezroq**, **yaxshiroq** va **samarali** kod yozishni boshlaganingizni tushunib yetasiz. 

## Typescriptni qayerdan o'rgangan ma'qul?
- [Typescript rasmiy saytidan](https://www.typescriptlang.org/)
- [Typescript Handbook](https://www.typescriptlang.org/)
- [devdocs.io saytidan](https://devdocs.io/typescript/)
- [Youtube](https://youtube.com)
- [Google](https://google.com)